\chapter{Förarbetet}
\label{sec:forarbete}
För att förstå hur systemet skulle utvecklas, och om det redan fanns liknande lösningar utvärderades alla kända implementationer som berörde liknande ämnesområden som det här arbetet. Implementationerna presenterades i kapitel \ref{sec:teori:schema-användningsområden} och kommer diskuteras mer djupgående i detta kapitel.

\section{Generering av scheman från JSON}
\label{sec:forarbete:json-till-schema}
Att generera JSON Scheman från en JSON-fil perfekt är omöjligt. Att bara observera en JSON fil är inte tillräcklig information för att generera ett JSON Schema för i så fall skulle inte JSON Schema behövas. Observera exemplet i figur \ref{fig:json-super-simple-example}. Att skapa ett JSON Schema som beskriver det objektet skulle kunna se ut som i figur \ref{fig:schema-super-simple-example-1}. 

\begin{figure}
	\inputminted[tabsize=2, frame=single, fontsize=\small, framesep=2mm]{json}{code/schema-generation-example/json-file.json}
	\vspace{-1.7em}
	\caption{Exempel på enkelt json objekt}
	\label{fig:json-super-simple-example}
\end{figure}

\begin{figure}
	\inputminted[tabsize=2, frame=single, fontsize=\small, framesep=2mm]{json}{code/schema-generation-example/schema-example1.json}
	\vspace{-1.7em}
	\caption{Exempel på genererat schema}
	\label{fig:schema-super-simple-example-1}
\end{figure}

Då har antaganden tagits om att det objektet alltid ska ha en \textit{property} som heter \textit{name} och ska innehålla en textsträng. Det skulle kunna vara så att \textit{name} alltid ska innehålla en textsträng som börjar på stor bokstav, vilket är rimligt när det representerar ett namn, och då skulle schemat se ut som i figur \ref{fig:schema-super-simple-example-2}. Det skulle annars kunna vara så att \textit{name} inte får vara vilken textsträng som helst utan måste vara en av två textsträngar. Det skulle till och med kunna vara så att \textit{name} också skulle kunna vara det booleska värdet \textit{false}. Då skulle schemat se ut som i figur \ref{fig:schema-super-simple-example-3}.

\begin{figure}
	\inputminted[tabsize=2, frame=single, fontsize=\small, framesep=2mm]{json}{code/schema-generation-example/schema-example2.json}
	\vspace{-1.7em}
	\caption{Exempel på genererat schema med strängmönster}
	\label{fig:schema-super-simple-example-2}
\end{figure}

\begin{figure}
	\inputminted[tabsize=2, frame=single, fontsize=\small, framesep=2mm]{json}{code/schema-generation-example/schema-example3.json}
	\vspace{-1.7em}
	\caption{Exempel på genererat schema med \textit{enums}}
	\label{fig:schema-super-simple-example-3}
\end{figure}

Alla de här exemplena har enbart behandlat feltolkning av en \textit{property} och inte diskuterat ännu större missförstånd med objektets struktur. Objektet skulle möjligtvis kunna ha en valfri \textit{property} som representerar efternamn. Då skulle schemat se ut som i figur \ref{fig:schema-super-simple-example-4}. Alla exempel är giltiga scheman till objektet i det givna exemplet. Det finns ingen möjlighet att förstå vilket schema som faktiskt beskriver datan, utan att göra många antaganden om datan. Därför ansågs samtliga lösningar som genererar JSON Scheman från JSON-filer vara otilräckliga för projektet.

\begin{figure}
	\inputminted[tabsize=2, frame=single, fontsize=\small, framesep=2mm]{json}{code/schema-generation-example/schema-example4.json}
	\vspace{-1.7em}
	\caption{Exempel på genererat schema med dolda \textit{properties}}
	\label{fig:schema-super-simple-example-4}
\end{figure}

\section{Generering av scheman från statiska datatyper i statisk typade programmeringsspråk}
Det finns implementationer som utnyttjar att statiskt typade programmeringsspråk redan innehåller beskrivningar av data som ska bearbetas. Både \textit{.Net} och \textit{TypeScript} erbjuder programmeringsfunktioner inbyggda i språket för att beskriva komplexa datastrukturer. Att sedan översätta dem till JSON Schema-filer presterar riktigt bra. Varken \textit{.Net} eller \textit{TypeScript} erbjuder stöd för att exempelvis bestämma att ett tal bara får befinna sig inom ett bestämt intervall, och det saknas fler specificiteter som JSON Schema erbjuder. För att bemöta de bristerna använder samtliga implementationer speciellt formaterade kommentarer som kallas annotationer, vilket möjliggör all funktionalitet som JSON Schema erbjuder. Att TypeScript är ett språk som kompileras till JavaScript, vilket JSON och i sin tur JSON Scheman bygger på innebär att översättningen mellan datatyper i TypeScript och JSON Scheman fungerar väldigt smidigt. \cite{Newtonsoft,Suter,El-Dardiry,Bovet}


\section{Andra genererare av scheman}
Liform och JSL erbjuder metoder och funktioner som underlättar dynamiskt skapande av JSON Scheman under exekvering. De erbjuder datatyper som är inbyggda i språket för att definera och hantera komponenter av JSON Scheman. De kan sedan generera ett JSON Schema utifrån de här instanserna av datatyperna. \cite{Romanovich,Limenius}

APIAddIn är ett plugin åt \textit{Sparx Enterprise Architect}, vilket är ett verktyg för modellering, visualisering och design av system, mjukvara, processer eller arkitekturer. Verktyget baseras på UML vilket är ett generellt språk för modellering av system. Det erbjuder delvis en liknande funktion som JSON Schema erbjuder. Om datan som skulle beskrivas av JSON Scheman redan fanns definerade med UML, skulle det möjligtvis vara ett rimligt alternativ att överväga, men då datan inte fanns definerat med UML ansågs APIAddIn vara ett onödigt verktyg, när schemat lika gärna kan defineras med JSON Schema från första början. \cite{Tomlinson}

Online-verktyget JSONSchema.net är ett verktyg för att skapa JSON Scheman, med hjälp av ett grafiskt användargränsnitt. Det erbjöd inte mer funktionalitet än att skriva JSON Schemat för hand. Dessutom genererade den inkorrekta JSON Scheman. Oktober 17, 2017 släpptes den sjätte versionen av JSON Schema-specifikationen och en ändring mot den tidigare versionen var att \textit{exclusiveMinimum} och \textit{exclusiveMaximum} tidigare var booleska värden men från den sjätte versionen skulle vara siffror. \cite{Andrews} JSONSchema.net påstår att de genererar JSON Scheman utifrån den sjätte eller sjunde versionen men \textit{exclusiveMinimum} och \textit{exclusiveMaximum} är fortfarande booleska värden i deras genererade scheman. \cite{Jackwootton}

\section{Parsning av JSON Scheman}

En viktig del i all hantering av JSON Scheman är självklart parsningen, vilket är utförandet av att läsa och tolka JSON Schemat, för att sedan representera innehållet på nytt med en annan representation som är mer användbar för syftet. Vissa parsers tolkar ett JSON Schema, och genererar kod för att hantera JSON-filer som är strukturerade efter det schemat. Det kan också användas för att programmet dynamiskt ska förstå hur en JSON-fil ska läsas. Det kan också handla om att parsa ett JSON Schema för att skapa ett dynamiskt test för att testa om given JSON-data är korrekt formaterad, utifrån det givna schemat.

DJsonSchema är ett verktyg som parsar ett JSON Schema och sedan genererar kod som klarar av att parsa JSON som följer samma struktur som schemat. DJsonSchema är skrivet i Delphi och genererar kod för Delphi, vilket är samma språk som konfigurationssystemet skrevs i. Systemet krävde dynamisk parsning av scheman så därför passar inte DJsonSchema för parsning i detta projekt. Utöver det saknades stöd för version sju av JSON Schema, vilket var den senaste versionen av JSON Schema, samt den version som valdes för systemet. DJsonSchema uppger dessutom att implementationen var ofullständig. \cite{Schlothauer&WauerGmbH}

jsonCodeGen hade bristfällig dokumentation. Det framstod att det var ett verktyg som parsar en utökad version av JSON Scheman som inte var kompatibel med den senaste officiella, eller någon tidigare officiell JSON Schema specifikation. Dessutom var verktyget skrivet för Groovy, vilket också gör den kompatibel med Java, men inte Delphi. Utifrån beskrivningen av hur verktyget skulle användas framstod det som att verktyget genererar statiska filer utifrån JSON Scheman eller JSON-filer, vilket inte är dynamiskt som konfigurationssystemet kräver. Det är också värt att nämna att utvecklarna av jsonCodeGen är samma utvecklare som utvecklade DJsonSchema. \cite{Schlothauer&WauerGmbHa} 

aeson-schema är ett verktyg för att validera ett JSON-värde mot ett schema, eller för att generera en JSON parser åt JSON-filer som är strukturerade efter ett givet Schema. Det garanterar att om ett JSON-värde blivit godkänd i validering, kan samma JSON-värde parsas och användas i ett program skrivet i Haskell. Verktyget implementerar version tre av JSON Schema, vilket inte är version sju som projektet använder. \cite{Kowalczyk}

AutoParse är ett verktyg som inte uppdaterats sedan 26 Mars 2013, vilket betyder att den som bäst kan implementera version tre av JSON Schema. Dessutom länkar projektet till en hemsida som länkar tillbaka till projektet, vilket saknar dokumentation. \cite{Googleb}

json-schema-codegen stöder stora delar av JSON Schema men inte allt. Verktyget parsar ett JSON Schema och genererar sedan kod som kan parsa JSON som är strukturerade efter schemat. \cite{Tundra}

Argus är ett verktyg som erbjuder nästan exakt den funktionalitet arbetet skulle implementera, vilket var att dynamiskt parsa JSON Scheman och sedan erbjuda en JSON parser som parsar JSON-filer som har strukturen som är beskriven av schemat. Parsern som parsar JSON-filerna kunde sedan erbjuda representationer av datan i form av datastrukturer som är kompatibla med programmeringssråket programmet är skrivet i. Argus implementerades i Scala, vilket inte är kompatibelt med Delphi. \cite{Fenton} Bric-à-brac är också ett verktyg som liknade Argus i funktionalitet, fast implementerat i språket Swift \cite{GlimpseI/OInc}. En notering är att dokumentationen är motstridig då den påstår att verktyget erbjuder en oföränderlig \textit{immutable} datastruktur, men den i exempelkoden visar motsatsen \cite{GlimpseI/OInc}. Det skulle kunna vara en indikator för att projektet inte är helt felfritt.

gojsonschema saknar dokumentation och hänvisar enbart till en hemsida på kinesiska. På grund av detta så utvärderades inte detta verktyg. \cite{Zhangtao}

jsonschema är ett verktyg som dynamiskt parsar JSON Scheman och erbjuder en instans som kan användas för att validera JSON-filer. Projektet är skrivet i Golang, vilket inte är kompatibelt med Delphi. \cite{Qriinc.}

Många av dessa projekt saknar tillräcklig dokumentation, vilket gör det omöjligt att använda dem i ett projekt. Dessutom är parsningen av JSON Scheman relativt enkelt, då det enbart handlar om att parsa JSON-filer som följer en förutbestämd struktur. Dessutom skiljer sig användningsområdena sig starkt efteråt, vilket kan kräva unik anpasssning av JSON Schema-parsern, vilket är en stor anledning till att det finns så många olika sorters parsers. Ett annat problem att ta hänsyn till med implementationerna är att många av dem bara erbjuder generering av statisk kod i förväg, och klarar inte av att tolka olika JSON Scheman, under exekvering av programmet. Det här arbetet handlar om att dynamiskt tolka olika sorters scheman för att anpassa ett användargränsnitt till servern som klienten kommunicerar mot, vilket innebär att de implementationerna är oanvändbara. Det sista och största problemet med implementationerna är att bara en var kompatibel med Delphi, vilket är språket som systemet skrevs i. Med hänvisning till att det är relativs enkelt att skriva en parser och med problematiken alla implemenationer presenterade, skrevs en egen parser åt det här arbetet.

\section{Användargränssnitt genererade baserat på JSON Scheman}
Samtliga implementationer som genererar användargränssnitt utifrån JSON Scheman, gör det för hemsidor \textit{(HTML, CSS och JavaScript)}. Att generera ett användargränsnitt, baserat på JSON Scheman, med ett annat språk än JavaScript kan presentera hinder eller svårigheter. Att använda ett webbaserat användargränssnitt var inte ett alternativ för systemet men samtliga implementationer undersöktes, för att ta lärdom om hur de fungerade. Många lösningar separerar JSON Schemat med datan som JSON Schemat beskriver. Den faktiska datan som användargränsnittet visar, och sedan manipulerar kommer också kallas modell i resten av rapporten.

Att använda JSON Schema för att generera användargränssnitt kan ske på olika sätt, och många implementationer bygger på att ytterligare information tillförs för att kunna specificera hur modellerna ska representeras i det grafiska användargränssnittet. Vissa lösningar är generella för användning på vilken hemsida som helst, medan andra är kopplade till att användas med ett visst ramverk, som React, JQuery eller Angular.

Alpaca Forms är en unik lösning då den är den enda implementationen som inte använder ett JSON Schema som är formaterat med JSON, utan schemat är en instans av ett JavaScript-objekt, vilket möjliggör att schemat inkluderar funktionslogik; En funktionalitet som saknas hos JSON. Utöver funktionslogik, inkluderar schemat en \textit{property} som kallas \textit{options}, som används för att beskriva hur användargränssnittet ska se ut. De delarna av schemat som är korrekt JSON Schema används till stor del enbart för att koppla ihop användargränssnittet med datan. \cite{GitanaSoftwareInc.}

Andra lösningar som utökade det oficiella JSON Schemat är:
\begin{itemize}
	\item Angular2 Schema Form \cite{MakinaCorpus}
	\item JSON Editor \cite{JeremyDorn}
	\item json-forms \cite{Brutusin.org}
	\item JSONForms \cite{EclipseSource}
	\item liform-react \cite{NachoMartin}
	\item Metawidget \cite{Metawidget}
	\item React JSON Schema Form \cite{MozillaServices}
\end{itemize}

En annan lösning till problemet är att använda ett separat JSON-objekt som fungerar som ett schema för formulärets utseende och beteende. Lösningarna som använder den sortens lösning är:
\begin{itemize}
	\item Angular Schema Form \cite{Textalk}
	\item Angular2 Schema Form \cite{MakinaCorpus}
	\item JSON Form \cite{Joshfire}
	\item json-forms \cite{Brutusin.org}
	\item JSONForms \cite{EclipseSource}
	\item liform-react \cite{NachoMartin}
	\item React JSON Schema Form \cite{MozillaServices}
	\item React Schema Form \cite{NetworkNewTechnologiesInc.}
\end{itemize}

Observera att vissa implementationerna både utökar JSON Schemat, och lägger till extra scheman för att beskriva formulärets utseende och beteende. Vissa lösningar utökar Schemat för att sedan lägga till ett extra mellansteg där vissa parametrar i modellen kopplas till extra funktionslogik.