\chapter{Introduktion}

Examensarbetet handlade om att använda JSON Schema för att annotera manipulerbar data, och sedan sedan automatiskt generera ett användargränssnitt för att interagera med datan. Vad jag känner till var detta det första publikt dokumenterade försöket av att generera ett användargränssnitt från JSON Schema, som var implementerat i något annat programmeringsspråk än HTML, CSS eller JavaScript. Detta var relevant då JSON Scheman utvecklats med hänsyn till JSON och JavaScript, samtidigt som många andra språk och miljöer skulle kunna dra nytta av funktionaliteten som JSON Schema kan erbjuda. Det är viktigt att JSON Schema fungerar bra med andra språk än JavaScript för att det ska vara ett bra och användbart verktyg.

\section{Bakgrund}
\label{sec:intro:bakgrund}
Det här kapitlet beskriver bakgrunden till varför och i vilka ämnesområden arbetet utfördes, samt för att ge en förståelse för resten av introduktionen. JSON och JSON Schema utgör en stor del av teknikerna som arbetet undersökte. LS Elektronik AB \textit{(LSE)} är företaget arbetet utfördes hos, och Mimer SoftRadio är systemet som arbetet utvecklades mot.

\subsection{JSON och JSON Schema}
\label{sec:intro:json}
JavaScript Object Notation \textit{(JSON)} är ett textbaserat dataformat för att utbyta data mellan webbtjänster. Till skillnad mot andra alternativ, som exempelvis XML, är det både läsbart för människor och datorer, samtidigt som det är väldigt kompakt, vilket är en anledning till att det är ett av de mest populäraste dataformaten för datautbyte mellan webbtjänster \cite{Pezoa2016}. JSON utvecklades med inspiration till språket ECMAScript \textit{(JavaScript)} men samtidigt programmeringsspråksoberoende, vilket lett till att implementationer för att generera och parsa JSON finns tillgängliga i många olika programmeringsspråk \cite{ECMA2013}. ECMAScript är ett språk som stöds av alla moderna webbläsare, och har därför blivit en kärnteknik för webben.

Trots att JSON är det populäraste dataformatet för datautbyte mellan webbtjänster saknas det ett väletablerat standardiserat ramverk för metadata-definition \cite{Pezoa2016}. En väldigt lovande formell standard är JSON Schema, vilket är ett ramverk som fortfarande utvecklas av Internet Engineering Task Force \textit{(IETF)}. JSON Schema är ett ramverk för att beskriva och annotera JSON-data \cite{A.Wright}. Kapitel \ref{sec:teori} beskriver JSON och JSON Schema i mer detalj.

\subsection{Mimer SoftRadio}
\label{sec:intro:mimer}
Arbetet utfördes hos LSE, som är ett tekniskt företag, som utvecklar och tillverkar elektroniska produkter \cite{Ehne}. LSE erbjuder bland annat ett radiosystem som heter Mimer SoftRadio vilket kan användas för att ansluta ett flertal annars inkompatibla radioenheter i ett och samma system, samt fjärrstyra radioenheterna från en persondator med ett klientprogram. I resten av rapporten kan datorn med klientprogrammet kallas operatörsdator, där användaren kan kallas operatör.

Mimer SoftRadio \textit{Mimer} är ett program med väldigt många möjliga inställningar. I många fall är dessa inställningar för komplexa för de vanliga operatörerna att redigera själva, så därför brukar vissa kunder låsa redigeringsmöjligheterna, och bara tillåta vissa administratörer att ställa in alla inställningar på rätt sätt. Det finns också kundfall där flera operatörer använder samma dator, vid olika tidpunkter. Ett förekommande kundfall är att en operatör jobbade dagtid med att leda och organisera dagsarbete, medan en annan operatör tar över nattskiftet för att övervaka många fler radioenheter.

För att förenkla dessa två kundfall påbörjade LSE utvecklingen av funktionalitet som skulle erbjuda användare att spara uppsättningar av inställningar i olika \textit{profiler}. Det skulle gå att enkelt byta mellan flera förinställda konfigurationer av Mimer. För att konfigurera dessa profiler skapades ett administratörsprogram, som skulle kunna fjärrkonfigurera profilerna hos operatörsdatorerna. Fjärrstyrningen skulle underlätta administratörer att ställa in profiler på flera datorer samtidigt, som sannolikt skulle innehålla liknande inställningar.

\section{Problemområde}
\label{sec:intro:problemområde}
Systemet för att konfigurera profiler (se kapitel \ref{sec:intro:mimer}) bygger på att alla operatörsdatorer exponerar ett API mot en server, över en TCP-port. Administratörsprogrammet skulle erbjuda ett användargränssnitt för att konfigurera profilinställningar, för att sedan kommunicera ändringarna till operatörsdatorerna. I resten av rapporten kan operatörsdatorerna och administratörsprogrammet kallas server respektive klient. Administrationsprogrammet skrevs som en skrivbordsapplikation till Windows, med språket Delphi.

Kommunikationsprotokollet var ett eget skapat protokoll som byggde på att skicka JSON-objekt via TCP. För en beskrivning av JSON, se kapitel \ref{sec:teori:json}. För en mer utförlig beskrivning av kommunikationsprotokollet se Appendix \ref{appendix:api-beskrivning}. Problemet som LSE hade inför utvecklandet av användarprofilerna var skapandet av ett användargränssnitt på administratörsprogrammet. Olika operatörsdatorer, hos olika kunder, kunde ha olika versioner av Mimer, med olika funktionalitet tillgänglig, och därmed olika uppsättningar konfigurerbara inställningar. 

Det vore orimligt kostsamt för LSE att skapa olika administratörsprogram för varje version av Mimer, då både Mimer ändrades med tiden, samt att olika kunder köpte till extra funktionalitet. Samtidigt behövde användargränssnittet på administratörsprogrammet anpassas så att det skulle vara tydligt vad en administratör kunde konfigurera. Helst skulle ett administratörsprogram fungera bra med framtida versioner av Mimer, utan några eller utan stora justeringar av programmet. LSE ville helt enkelt att servern kommunicerade tillgängliga inställningar till klienten, så att klienten sen skulle kunna anpassa sitt användargränssnitt, och det skulle ske på ett så tillräckligt generellt sätt att administratörsprogrammet var framtidssäkert för framtida version av Mimer.

\section{Problem}
\label{sec:intro:problem}
Vilka svårigheter finns det med att använda JSON Schema för att automatisk generera ett användargränssnitt, är det möjligt, samt hur generella JSON Scheman går det att använda sig av?

\section{Syfte}
\label{sec:intro:syfte}
Syftet med tesen är att systematiskt analysera problemen med att försöka skapa automatiskt genererade användargränssnitt utifrån olika JSON Scheman. Målet är att föreslå både en strukturell modell samt en metod för att lösa detta problem.

Syftet med arbetet är att med hjälp av JSON Scheman skapa ett dynamiskt användargränssnitt som anpassade sig efter syfte. Utan att uppdatera administratörsklienten ska samma administratörsklient kunna konfigurera inställningar hos olika datorer med olika versioner av Mimer, och därmed olika uppsättningar konfigurerbara inställningar. Det skulle inte bara innebära stark kompatibilitet utan också framtidssäkerhet hos LSEs produkter.

\section{Mål}
\label{sec:intro:mål}
Målet med arbetet är att kunna skapa en grund för användare av Mimer att enkelt kunna konfigurera inställningar, oavsett version eller uppsättning extra funktionalitet. Det skulle kunna innebära att Mimer blir ett bättre verktyg för många potentiella kunder. Samtidigt finns det ett mål med att utforska samt att metodiskt utvärdera och beskriva hur användargränssnitt för att redigera data, automatiskt kan genereras.

\subsection{Samhällsnytta, Etik och Hållbarhet}

Ur ett samhällsnyttigt och etiskt perspektiv kan en implementation av fjärrstyrda användarprofiler i Mimer SoftRadio innebära effektivisering av samhällsnyttiga funktioner. Mimer användas bland annat av polis, ambulans, brandkår, kollektivtrafik och internationella flygplatser. Fjärrstyrda användarprofiler skulle hos befintliga kunder i många fall innebära effektivare arbete. Som följd av detta går det att argumentera för att det leder till effektivare kommunikation för organisationer som använder Mimer. Då dessa organisationer arbetar med säkerhet i samhället, räddandet av liv, och upprätthållandet av ett effektivt samhälle, lider hela samhället när dessa organisationer inte kan kommunicera ordentligt. Det är därför väldigt etiskt försvarbart att arbeta med att effektivisera arbetet hos dessa organisationer.

\section{Risker}
\label{sec:intro:risker}
En ekonomisk risk är risken som alltid finns vid all hantering av data. Om någon datahantering skulle bli fel, och data skulle försvinna, skrivas över eller bli korrupt, så måste kunder tillägna tid åt att återskapa datan. Därför är det viktigt att implementera ett robust system som är delvis feltolerant. Ingen data som kommer hanteras kommer vara kritisk, och kommer vara relativt enkel att återskapa. Problemet blir att det skulle innebära en kostnad att behöva skapa profiler igen och ställa in inställningar igen, och utöver det så skulle korrupta filer till och med kunna innebära att Mimer SoftRadio inte går att använda alls.

\section{Metodval}
\label{sec:intro:metodval}

Arbetet var av kvalitativ karraktär. Arbetet handlade inte om att bekräfta någon teori utan handlade mer om att utforska ett ämne och utforska möjligheterna med en ny utveklande teknik. Det saknas stora dataset som krävs för att genomföra statistisk analys, som är kärnan av kvantitativa studier. Dessutom är JSON Schema som ämne fortfarande outforskat, och speciellt att använda JSON Scheman för att generera grafiska användargränssnitt för att manipulera datan som schemat beskriver.

Problemet som arbetet grundade sig på var en fallstudie. Ett specifikt problem skulle lösas utifrån vissa krav och en ny, oprövad och ofärdig teknik skulle användas för att lösa problemet. De två forskningsmetoderna som skulle kunna passa bra till arbetet är \textit{Fundamental Research} och \textit{Applied Research}. \textit{Fundamental Research} fokuserar på nya fundamentala principer och att testa nya teorier. Det används för all sorts forskning för att skapa nya innovationer, principer och teorier \cite{Hakansson}.

\textit{Applied Research} handlar om att besvara specifika frågeställningar och att lösa kända och praktiska problem \cite{Hakansson}. En grov jämförelse går att göra där \textit{Fundamental Research} bryr sig om generella lösningar medan \textit{Applied Research} handlar om specifika lösningar, men där båda metoderna resulterar i nyskapande teknik.

Ämnet kring JSON Scheman med inriktning på dess applicering på grafiska användargränssnitt är till stor del outforskat i den akademiska världen; Dock finns det icke-vetenskapliga verktyg som använt JSON Schema för att skapa grafiska användargränssnitt med varierande kvalitet på resultat och ofta bristande dokuemntation (se kapitel \ref{sec:teori:schema-användningsområden:ui-generering} och \ref{sec:forarbete:gui-generering}). Då arbetet är väldigt tidigt i att utforska ämnet vetenskapligt, skulle \textit{Fundamental Research} kunna vara rätt forksningsmetod men \textit{Applied Research} går också att använda; Speciellt med tanke på att ämnet inte är helt nytt. Då lösningen som utvecklades ansågs vara väldigt specifik och inte tillräckligt generell så valdes \textit{Applied Research} som forskningsmetod.

\section{Avgränsningar}
\label{sec:intro:avgränsningar}
En viktig avgränsning är att rapporten endast väldigt ytligt kommer undersöka olika användargränssnitt, och användbarheten hos dem. Arbetet handlar inte primärt om användbarhet, utan arbetet handlar i större grad om hur JSON Schema kan automatisera skapandet av användbara gränssnitt. Med hjälp av kunskapen som arbetet presenterar kan användbara användargränssnitt enklare skapas.

Ett annat ämne som också är viktigt är säkerhet av systemet som skapas. Säkerheten hos applikationen omfattas inte av arbetet, men det ignoreras samtidigt inte. Systemet som utvecklas för att utbyta JSON Scheman och JSON-data sker över en SSL-krypterad säker uppkoppling. Det här arbetet utvärderar inte säkerheten hos den uppkopplingen.

Att skapa ett användarvänligt användargränssnitt utifrån alla möjliga sorters JSON Scheman med samma verktyg omfattas inte av arbetet. Arbetet kommer utforska olika strategier och metoder för att arbeta med förutbestämda JSON Scheman. Dessutom kommer bara en delmängd av JSON Scheman att hanteras, och en färdig JSON Schema parser skapas och testas ej.

Validering av data är något som webbtjänster ofta måste ta hänsyn till. En klient kan annars skicka otillåten data till en webbserver och därför måste webbservern alltid validera data när den tar emot data, innan data används eller lagras. JSON Scheman fungerar utmärkt för validering av data, men då datan valideras hos klienten, både klienten och servern omfattas av arbetet, samt att användarna inte anses ha uppsåt att förstöra eller falsifiera data, kommer JSON Scheman inte användas för att validera data hos servern.

\section{Disposition}
\label{sec:intro:disposition}
Kapitel \ref{sec:teori} presenterar den teoretiska bakgrunden. Kapitel \ref{sec:metod} beskriver metodologin som valdes. Kapitel \ref{sec:forarbete} presenterar och utvärderade kända implementationer som berörde liknande ämnesområden som det här arbetet. Kapitel \ref{sec:arbetet} redovisar hur systemet utvecklades, vilka val som togs, varför de valen togs samt diskuterar hur arbetet förhåller sig till tidigare implementationer av liknande projekt och verktyg. Kapitel \ref{sec:slutsats} diskuterar hur bra JSON Schema är som verktyg för att annotera manipulerbar data, vilka outforskade intresseområden som skulle kunna behöva fortsatt arbete, samt utvärderar arbetets resultat.